Article: https://www.dmove.it/news/ebike-fai-da-te-dalla-cina-ecco-il-kit-con-telaio-motore-e-batteria
Author: Massimiliano Zocchi

# EBike fai da te? Dalla Cina ecco il kit con telaio, motore e batteria


Conviene costruirsi una eBike scegliendo i singoli componenti? Da un noto e-commerce cinese, ecco il telaio, venduto anche in kit con motore e batteria
di Massimiliano Zocchi  |  03 dicembre 2019 18:14

Abbiamo già parlato di eBike fai da te quando vi avevamo segnalato la vendita del solo telaio della Specialized Turbo Levo. 
Ma nella continua ricerca di prodotti e curiosità, ci siamo imbattuti in una proposta di un noto e-commerce cinese, Aliexpress. 
Qui uno dei tanti venditori presenti, molto probabilmente una di quelle fabbriche che forniscono anche produttori occidentali, propone un telaio per eBike con diverse opzioni di acquisto.

Il telaio, semplicemente identificato come Hybrid 500W, è realizzato in alluminio, ed è disponibile sia in versione "nuda", sia con motore e batteria compresi. Nel secondo caso la batteria è integrata nel tubo obliquo, realizzata con celle 18650 di LG, con capacità di 768 Wh.

Il motore invece, come prevedibile per un prodotto cinese, è un Bafang M600, avente una potenza di picco di 500 W e 120 Nm di coppia. 
Questo motore utilizza un sensore di coppia e due sensori di velocità per fornire sempre la giusta assistenza alla pedalata. 
È molto probabile che esista la versione compatibile con il nostro mercato.

Il kit è disponibile in due colorazioni, nero-arancio o nero-giallo, ed è dato come compatibile per ruote da 29", con due diverse taglie e geometrie abbastanza classiche. 
Il prezzo è decisamente più appetibile del sopracitato telaio Turbo Levo, dato che costa solo 962 euro per il solo telaio, e 2.639 euro per il kit completo. A entrambe le opzioni bisogna aggiungere 93 euro di spese per la spedizione.

Hybrid 500WHybrid 500WHybrid 500WHybrid 500WHybrid 500WHybrid 500W
Bici elettrica